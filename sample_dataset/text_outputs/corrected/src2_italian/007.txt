unga con questa medicina che li farà risuscitare.”
Questa, per quanta era la rabbia e l'invidia, prese quella bottiglina e la gettò fuori dalla finestra. 
Fuori c'era una gatta morta da un mese, le andò una goccia di quella medicina e quella si alzò e si mise a correre. 
Il marito, quando vide ciò, prese la sciabola e alla moglie tagliò la testa. 
Il padre, poveretto, incominciò a piangere, scese dal palazzo e tornò da Giuseppina.
Questa, quando sentì avvicinarsi il padre, si inginocchiò ai piedi del marito e gli disse:
"Tu devi andare a far risuscitare le mie sorelle.”
Il re, che l'amava tanto, disse:
”Penserò io; 
quando uscirò da casa, passerò dal cimitero e le interrogherò. 
Se mi chiederanno perdono, le farò diventare vive, altrimenti no.”
La sera, quando stava per ritirarsi, passò dal camposanto, fece il segno della croce e le sorelle si alzarono tutte e due dalla tomba. 
Il re disse loro:
"Chiedetemi perdono ed io vi farò ritornare a casa."
Queste si alzarono e risposero:
”Siamo più contente di stare sepolte che di chiederti perdono."
”State morte allora,” disse lui.
Le lasciò e andò a casa. 
Giuseppina gli andò incontro e gli chiese:
"Cosa hai fatto poi delle mie sorelle?”
"Ho detto loro che mi chiedessero perdono, che io le avrei fatte di nuovo vive ed esse hanno detto che sono più contente di stare sotto terra che di chiedere perdono a me."
"Così hanno voluto dunque, così sia,” disse Giuseppina.
Il padre non lo fecero andare più a casa e lo tennero lassù con loro.
E rimasero felici e contenti.
