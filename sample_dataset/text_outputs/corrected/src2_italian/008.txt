IL FIGLIO DEL RE
C'erano una volta tre ragazze. 
Una sera stavano sedute al fuoco per riscaldarsi, e discorrevano. 
La grande disse:
"Con un metro di stoffa vesto tutto un esercito."
La seconda disse:
"Con un soldo di filato io lo cucio."
La piccola disse:
"Io genererò tre figli col figlio del re senza che lui lo sappia e poi mi sposerà."
Passarono le fate e le fatarono. 
C'era una vicina di casa che andò a riferire al figlio del re il discorso che avevano fatto tutte tre. 
Questo figlio del re mandò a chiamare la ragazza grande e le chiese che cosa avevano detto la sera.
E lei:
”Non avevamo da mangiare e sparlavamo. 
Io ho detto che con un metro di stoffa ti vesto tutto l'esercito, la seconda che con un soldo di filato l'avrebbe cucito.”
Dette loro una borsa di soldi e le mandò a casa. 
Chiamò poi la piccola; 
a lei sembrava male riferirgli il discorso che aveva fatto
"E tu mi devi dire, e tu mi deri dire,” diceva quello.
Fu costretta a dirgli tutto.
"'Io ho detto che dovrò generare tre figli con te senza che tu t'accorga in che modo li genererò e poi mi dovrai prendere per moglie.”
Egli allora non la fece più andare a casa, la tenne là con lui.
