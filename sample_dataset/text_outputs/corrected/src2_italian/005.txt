"Chiamatemi la serva, la Giuseppina, chè devo parlarle, io sono suo padre.”
Queste, quando sentirono serva, dissero:
"La nostra padrona è serva? 
Noi siamo serve di lei, e se dirai un'altra volta serva, verrai arrestato dalle guardie."
"Perdonatemi - disse quello - e chiamatemela "
Dette loro la lettera e la consegnarono a Giuseppina. 
Questa, quando vide che la lettera era del padre, andò correndo, lo abbracciò e cominciò a baciarlo. 
Il padre si rallegrò e disse:
”Non avrei mai pensato che tu stessi quassù.”
E quella disse:
"Padre, quel pecoraio che io presi (come sposo) era il re del sole.”
Lo condusse dentro (la camera) dove era la bambina insieme con il bambino: 
stavano in una culla tutta d'oro. 
Il padre, quando vide quei due bambini, si meravigliò per la bellezza che avevano. 
Cominciò a farlo girare per quel palazzo, lo raccomandò a quelle dodici damigelle, le quali lo spogliarono nudo. gli fecero un bagno e lo vestirono come un signore; 
gli prepararono una bella tavola e lo fecero mangiare. 
Dopo che ebbe mangiato, cominciò ad imbrunire. 
Quella disse:
"Padre, bisogna che io ti nasconda affinchè, quando arriva mio marito, non si adiri, perché tu e i tuoi dicevate di non volerlo."
E lo chiuse dentro uno stipo. 
Il re del sole, dopo che ebbe girato tutto il mondo, si ritirò a casa. 
Appena entrò, disse:
"Ah! come odora di carne d'uomo!”
Giuseppina si gettò ai suoi piedi e cominciò a supplicarlo:
"Ora che ti rivelo una cosa, non te la prendere a male. 
Se mi assicuri che non ti dispiacerà, io te la dirò.”
Quello che l'amava molto:
"Dimmi - rispose - non mi dispiacerà."
"Quassù c'è mio padre, è da tanto tempo che va girando per
