Poi cominciò a pensare e si rivolse al Signore nostro Gesù Cristo:
”Oh! Gesù mio, le due mie sorelle si sono sposate, fa' che mi sposi anch'io!”
Mentre stava pregando, le apparve la vecchia e le disse:
”Giuseppina, perché piangi?”
”Sto piangendo la mia sfortuna, perché le mie sorelle si sono sposate e io sono rimasta sola."
”Anche tu ti sposerai - disse la vecchia , non avere paura."
Cacciò i tre anelli: 
uno di oro, uno d'argento, uno di piombo.
"Scegli,” le disse:
Quella scelse quello di piombo.
”Stasera, quando andrai a casa, rimani sulla soglia della porta, che verrà a chiederti la mano un pecoraio.”
"Il pecoraio mi chiederà la mano, il pecoraio io prenderò," rispose lei.
Si mise sulla soglia e passò un giovane tutto lacero che la fece ridere. Egli disse:
"Sono venuto a prenderti per moglie, se ti piace."
Ella entrò dal padre e disse:
"Padre, mi ha chiesto la mano un pecoraio ed io voglio prenderlo per marito."
Rispose il padre:
"Oh! figlia mia, che disonore ci stai facendo!, 
la tua sorella grande ha preso il conte, l'altra il principe.”
Scrissero alle sorelle informandole che lei avrebbe preso per marito un pecoraio. 
Le sorelle, quando sentirono che questa avrebbe preso un pecoraio, partirono con il treno e andarono a casa del padre. 
Cominciarono a bastonarla, a dirle tante parole,
Ma questa disse (ostinata):
"Io lo voglio, è inutile che voi mi bastoniate."
Queste la lasciarono con tanta rabbia e non vollero affiancarla in nulla. 
E le dissero:
