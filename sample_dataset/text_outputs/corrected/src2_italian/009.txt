La chiuse in una stanza e la lasciò dentro.
Doveva vedere in che modo avrebbe avuto i tre figli senza che lui lo sapesse.
Questa ragazza si chiamava Peppina.
Ogni mattina le diceva: "Peppina, cosa fai?"
"Io - ella diceva - ho fede in Cristo che tu mi dovrai prendere per moglie.”
"Ti farò una moglie!”, diceva lui. 
Un giorno disse:
"Peppina, bada che io devo andare da una mia zia a Milano."
Le lasciò da mangiare e da bere e partì. 
Lei, dopo di lui, parti e andò a Milano. 
Di fronte alla casa della zia, dove lui stava, fece sorgere un palazzo.
Egli la mattina si innamorò di quella ragazza, per quanto era bella, e andò lassù (a trovarla). 
Si assoggettò dunque a lei e le chiese un favore. 
Lei disse:
”Io ti farò il favore che tu vuoi purchè tu mi dia la corona."
"Si - disse quello - ti darò la corona."
E stette due tre giorni con lei. Lei prese la corona.
Disse quello:
”Ora devo andare, perché ho tardato troppo e ho (molto) da fare.”
E andò a casa sua. 
Quando arrivò, disse:
"Peppina, Peppina che vita conduci? 
Il primo figlio l'hai avuto?”
"'Io - disse lei - ho fede in Cristo che tu mi dovrai sposare.”
"Ti faccio uno sposare!", disse quello.
Allora egli le lasciò da mangiare, da bere e disse:
"Bada che io devo andare a Napoli e tarderò circa quattro cinque giorni.”
Lei si trasformò e di nuovo partì e andò (ad abitare in un palazzo) di fronte alla zia di lui.
