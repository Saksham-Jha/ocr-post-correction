IL SERPENTELLO "Queste sono cose che non si trovano in questo mondo.
Io ti lascio il carrello con tutte le robe purchè tu mi dia quest'oro."
Questi, quando prese l'oro, andò correndo dal re e la accusò (dicendo) che quella aveva una cassetta piena di oro.
Il re, quan- do vide quell'oro, si fece accompagnare da Maria perché gli dicesse dove aveva trovato quell'oro.
Questo re, che andò, era figlio di re ed era scapolo. ” Maria, tu eri tanto povera che, quando c'era tua madre, dovevo darvi io qualcosa da mangiare.
Tu devi dare la prova dove hai trovato quest'oro.”
E le disse di mostrargli l'oro che aveva.
Maria, che era bella tra le belle, ebbe quasi vergogna di parlare davanti al re, ma, poichè il re la obbligò, disse: "Questo è l'oro che ho, questo è l'oro che io faccio con la mia arte.
Adesso ti faccio vedere come è che si fa quest'oro.”
Mise acqua in una bacinella e si lavò.
Immerse le mani e prese due palle di oro dall'acqua.
Il figlio del re, quando vide che da un poco d'acqua ella prendeva due palle d'oro, disse: ”Maria, io ti prenderò per moglie.” "
Lascia che io parli con la mia zia - disse Maria - poi ti darò la risposta.”
Il re andò e Maria rimase sola. "
Ma è mai possibile che io debba prendere per marito il figlio del re?”
Cominciò a dire tra sè.
Mentre quella pensava ciò, le apparve il serpentello: ”Maria, tu devi sposarti e devi prendere il figlio del re, ma, ti prego, a tua zia non dire nulla, perché tua zia ti tradisce."
Questa in quel momento dette ascolto al serpentello, ma, quando quello se ne andò, disse: "Che mi dirà la gente? io mi sposerò senza dire nulla alla zia?”
La mandò a chiamare e le disse: "Zia, io mi sposerò e prenderò il figlio del re.”
